<h1 ng-title>XHTML Görseller - Images</h1>

<p>Sayfamıza bir görsel eklemek için "&lt;img /&gt;" etiketini kullanacağız. Bu etiket açıldığı gibi kapanır. Bir görsel ekleyeceksek "src" yani source (kaynak) özniteliğini kullanmamız gerekmektedir. Ayrıca görselin yüklenemediği durumlar için mutlaka "alt" özniteliğini kullanılmalıdır, bu özniteliğin değerine "Yüklemedi" ya da görseli anlatan içerikler yazabilirsiniz.</p>

<div class="note">
    <p>Not: "&lt;img/&gt;" etiketi "p", "h1", "h2", "h3", "h4", "h5", "h6", "div", "pre", "address", "fieldset", "ins", "del" gibi etiketler içinde kullanılmalıdır. Aksi takdirde kodumuz hata verecektir.</p>
</div>

<p>Eğer mouse ile fotoğraf üzerine geldiğimizde yazı/bilgi çıksın istiyorsak "title" özniteliğini kullanabiliriz.</p>

<div class="note">
    <p>Not: "alt" özniteliğini Internet Explorer tarayıcıları "title" olarak yorumlamaktadır.</p>
</div>

<div class="note">
    <p>Not: Tasarım amacıyla "img" etiketi kullanılmamalıdır, "img" etiketi sadece "veri" (fotoğraf, resim, ikon vb) gösterirken kullanılmalıdır. Örneğin, "img" etiketlerini sayfamıza "Fotoğraf Galerisi" eklerken ya da profil fotoğrafı gösterirken kullanabiliriz. CSS öğrendiğimiz zaman tasarımda görsel kullanmayı öğreneceğiz.</p>
</div>

<p>Görsellerin genişlik ve yüksekliklerini belirlemek için "img" elemanlarına "width" ve "height" öznitelikleri ekleyebilirsiniz.</p>

<div codepen cp-user="sercaneraslan" cp-slug-hash="gdyxJ" cp-height="200"></div>

<h2> XHTML - Görseli Link Yapmak </h2>

<p>Linkinizi bir görsel olarak gösterebilirsiniz. Örneğin "logo.png" adlı görselimize tıklandığında kullanıcımızı istediğimiz bir sayfaya yönlendirebiliriz.</p>

<div codepen cp-user="sercaneraslan" cp-slug-hash="BEKpv" cp-height="200"></div>

<div class="tip">
    <h5>Geliştirme Yaparken Görsel Kullanma</h5>
    <p>HTML dosyanızın bulunduğu dizine "logo.png" adında bir görsel eklerseniz "src" özniteliğinin değerini "logo.png" olarak değiştirdiğinizde görseliniz görüntülenmeye başlayacaktır. Görselinizi bir klasör içine koyarsanız değeri "klasorAdi/logo.png" olarak değiştirmelisiniz.</p>
</div>

<div class="tip">
    <h5>Hızlı Sayfa</h5>
    <p>Görseller, sayfanın yüklenme hızını azaltacağından dolayı görselleri az kullanmanızı öneririm ayrıca kullanılan görsellerin boyutlarını olabildiğince düşük tutmanız sayfanızın hızlı kalmasını sağlayacaktır.</p>
</div>
