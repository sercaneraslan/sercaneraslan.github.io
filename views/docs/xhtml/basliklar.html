<h1 ng-title>XHTML Başlıklar - Headings</h1><p>Sayfamıza başlık eklemek için bu başlık etiketlerini kullanacağız. Başlık etiketleri "&lt;h1&gt;" ile "&lt;h6&gt;" arasındadır. "&lt;h1&gt;" boyut olarak en büyük başlık etiketidir, "&lt;h6&gt;" ise boyut olarak en küçük başlık etiketidir. Arama motorları, başlık etiketlerinin içeriklerini kullanır o yüzden başlık etiketi kullanmak önemlidir.</p><div codepen cp-user="sercaneraslan" cp-slug-hash="nHslc" cp-height="350"></div><h2>XHTML Yatay Çizgi - Hr Etiketi ( Hr Tag )</h2><p>"&lt;hr /&gt;" etiketi sayfada boylu boyunca yatay bir çizgi yapmamızı sağlar. Gördüğünüz üzere "&lt;hr /&gt;" etiketi açıldığı gibi kapanıyor. Açıldığı gibi kapanan bir kaç etiket daha var bunları ilerledikçe göreceğiz. Dikkat edilmesi gereken diğer bir konu ise "hr" yazıldıktan sonra bir boşluk olduğudur. Boşluk olmasada kod çalışır ancak kurallara uygun bir kodun olması için "hr" boşluk "/" olarak kodu yazmalıyız.</p><div codepen cp-user="sercaneraslan" cp-slug-hash="FGsqy" cp-height="350"></div><h2>XHTML Yorum Ekleme - Comments</h2><p>Yorumlar, yazılan kodun daha kolay okunmasını sağlamaktadır. Yorumlar tarayıcılar tarafından yok sayılır, yani yorumları dikkate almaz. Bir kodda ne kadar çok yorum varsa kod o kadar iyidir. Yazdığınız bir kodu birkaç sene sonra açtığınızda yorumun ne kadar önemli olduğunu göreceksiniz. Yorum etiketi "&lt;!--" karakterleri ile açılır ve "--&gt;" karakterleri ile kapatılır ve yorumumuz bu etiket içine yazılır.</p><pre>
    <code class="language-markup" prism>
&lt;!DOCTYPE html PUBLIC &quot;-//W3C//DTD XHTML 1.0 Strict//EN&quot; &quot;http://www.w3.org/TR/xhtml1/DTD/xhtml1-strict.dtd&quot;&gt;
&lt;html xmlns=&quot;http://www.w3.org/1999/xhtml&quot; lang=&quot;en&quot; xml:lang=&quot;en&quot;&gt;
    &lt;head&gt;
        &lt;meta http-equiv="Content-Type" content="text/html; charset=UTF-8" /&gt;
        &lt;title&gt;
            Sayfamızın Başlığı Burada Olacak
        &lt;/title&gt;
    &lt;/head&gt;
    &lt;body&gt;

        &lt;!-- Burada başlıklarımız ve yatay çizgilerimiz başlıyor. --&gt;

        &lt;h1&gt; İlk Başlık Kodumuz Burada &lt;/h1&gt;
        &lt;hr /&gt;
        &lt;h2&gt; İlk Başlık Kodumuz Burada &lt;/h2&gt;
        &lt;hr /&gt;
        &lt;h3&gt; İlk Başlık Kodumuz Burada &lt;/h3&gt;
        &lt;hr /&gt;
        &lt;h4&gt; İlk Başlık Kodumuz Burada &lt;/h4&gt;

        &lt;!-- Burada başlıklarımız ve yatay çizgilerimiz bitiyor. --&gt;

    &lt;/body&gt;
&lt;/html&gt;
    </code>
</pre><div class="tip"><h5>Kaynak Kodu / Source Code</h5><p>Hoşunuza giden bir web sayfası gördünüz ve nasıl yapıldığını merak ettiniz; Sayfaların kodlarını/kaynağını görebilmek için sayfa üzerindeyken sağ tıklayıp "Kaynağı Göster / View Page Source" diyebilirsiniz.</p></div>