<h1 ng-head ng-title>XHTML Formlar - Forms</h1><p ng-head ng-auto-description>Form 'lar kullanıcıdan / ziyaretçiden bilgi almak için kullanılır. Yani formların esas görevi "veri taşımak" tır. Alınan bilgileri ise farklı yazılım dilleri (JavaScript, PHP vs.) ile kullanabiliriz. Örneğin bir giriş sayfasında bizden kullanıcı adı ve şifre istenir, bizde kullanıcı adı ve şifremizi gireriz. Diğer yazılım dilleri ile formlardan alınan bilgiler veritabanındaki kullanıcı adı ve şifre ile uyuşuyor mu diye kontrol edilir. Bilgiler uyuşursa siteye girebiliriz, uyuşmazsa bilgileri tekrar girmemiz istenir.</p><p>Sayfalarda form alanları oluşturmak için "&lt;form&gt;" etiketini kullanacağız. Bu formlar içerisinde kullanıcıya yazılabilir bir alan oluşturmak için ise "&lt;input&gt;" etiketini kullanacağız. "&lt;input&gt;" etiketine "type" ve "name" öznitelikleri eklenebilir. "type" özniteliği için ilk olarak "text" değerini yazacağız, "name" özniteliği için ise kendi belirlediğimiz bir isim yazacağız.</p><div codepen cp-user="sercaneraslan" cp-slug-hash="Kikrp" cp-height="350"></div><h2>XHTML Radio Butonları - Radio Button</h2><p>Kullanıcımızın 2 ya da daha fazla seçenekten sadece birini seçmesini istiyorsak "type" özniteliği için "radio" değerini kullanacağız. Dikkat edilmesi gereken nokta "type" özniteliği için "radio" değeri kullanılırsa "name" özniteliklerinin hepsi aynı isime sahip olmalıdır.</p><div codepen cp-user="sercaneraslan" cp-slug-hash="ouaHx" cp-height="300"></div><h2>XHTML Seçim Kutuları - CheckBoxes</h2><p>Kullanıcımızın birden fazla seçenek seçebilmesini istiyorsak "type" özniteliği için "checkbox" değerini kullanacağız.</p><div codepen cp-user="sercaneraslan" cp-slug-hash="DBncm" cp-height="350"></div><h2>XHTML Gönder Butonu - Submit Button</h2><p>Kullanıcılarımızın girdiği bilgileri almak istiyorsak "type" özniteliği için "submit" değerini kullanacağız. Kullanıcı bilgileri girip "Gönder" isimli butona tıkladığında girmiş olduğu bilgiler "test.php" dosyasından erişilebilir olacak.</p><div codepen cp-user="sercaneraslan" cp-slug-hash="wuqKs" cp-height="350"></div><h2>XHTML Yazılabilir Alan - Textarea</h2><p>Sayfalarımızda yazılabilir esnek bir alan oluşturmak istiyorsak "&lt;textarea&gt;" etiketini kullanacağız. "rows" özniteliği yükseklik, "cols" özniteliği ise genişlik değeri tanımlamak kullanılmaktadır.</p><div codepen cp-user="sercaneraslan" cp-slug-hash="GLwFs" cp-height="200"></div><h2>XHTML Açılır Seçim Kutusu - Drop Down</h2><p>Bir açılır kutu içerisinde seçenekleri listelemek istiyorsak "&lt;select&gt;" etiketini kullanacağız. Menü içerisine seçenekleri eklemek için ise "&lt;option&gt;" etiketini kullanacağız. Menüde seçili olarak gelmesini istediğimiz seçenek için "selected" özniteliğini tanımlayıp değerini de "selected" yapmamız gerekiyor. Eğer seçim kutusunda ki seçenekleri gruplandırmak istersek &lt;optgroup&gt; etiketini kullanacağız.</p><div codepen cp-user="sercaneraslan" cp-slug-hash="wnpfh" cp-height="300"></div><h2>XHTML Label etiketi - Label Tag</h2><p>Öğrendiğimiz üzere Radio butonlarda sadece yuvarlak alan içine tıkladığımızda seçeneğimiz işaretleniyor. Biz radio butonun yanında ki yazıya tıklandığında da seçeneğimiz işaretlensin istiyorsak "&lt;label&gt;" etiketi kullanacağız.</p><p>"&lt;label&gt;" etiketi içerisine radio buton koyarak bu özelliği kullanabiliriz. Eğer "&lt;label&gt;" etiketini radio butonunun dışında (üstünde, altında, sağında ya da solunda) kullanacaksak "&lt;input&gt;" etiketine "id" vermemiz gerekir ve verilen "id"yi "&lt;label&gt;" etiketi içerisine "for" özniteliği olarak yazmamız gerekir.</p><div codepen cp-user="sercaneraslan" cp-slug-hash="iHwEb" cp-height="300"></div><h2>XHTML Fieldset ve Legend Etiketleri - Fieldset and Legend Tags</h2><p>"&lt;fieldset&gt;" etiketi form elemanlarını gruplamak için kullanılır ve "&lt;div&gt;" etiketinde olduğu gibi form elemanlarının çevresini çizerek kapsar. "&lt;legend&gt;" etiketi ise hem form elemanlarının çevresini çizerek kapsar hem de çerveye başlık ekler. İkisi ayrı ayrı ya da içi içe kullanılabilir.</p><div codepen cp-user="sercaneraslan" cp-slug-hash="yhILF" cp-height="250"></div>